<div class="site_subpage_content n-space-top n-space-bottom">

    <h1 class="page_title">Detail článku</h1>


    <div class="container fluid nospace">
        <div class="row">
            <div class="col-xs-12 col-md-7 col-xl-9">
                <p>
                    Nákup LED pásků je trochu složitější a proto Vám s ním ráda pomůže naše služba McLED asist, kterou naleznete u daného konkrétního LED pásku. Můžete ji kontaktovat na telefonním čísle
                </p>
                <p>
                    <strong>+420 244 001 586</strong> nebo e-mailu <strong>support@mcled.cz.</strong>
                </p>
                <p>
                    LED pásky nabízíme zpravidla v balení po 5 metrech (minimální objednací množství). Některé druhy máme v rolích 30 či 50 metrů a z těchto rolí Vám můžeme ustřihnout požadovanou míru. V e-shopu u LED pásku toto poznáte podle toho, že v řádku „prodej po“ nebude napsáno 5m, ale hodnota nižší (0,025; 0,05; 0,1 m). Za ustřižení požadované délky si účtujeme poplatek 100 Kč bez DPH a proto Vás před vyřízením objednávky kontaktujeme a poplatek si od Vás necháme odsouhlasit.
                </p>
                <h4>U LED pásků jsou 3 nejdůležitější faktory výběru:</h4>
                <ul>
                    <li>umístění (ochrana krytí IP) – vnitřní, vlhké prostředí, exteriér</li>
                    <li>svítivost (světelný tok v lumenech) – slabá, střední, vysoká, extra vysoká</li>
                    <li>barva – studeně bílá, teple bílá, červená, žlutá, modrá, zelená, RGB</li>
                </ul>
                <h4>Umístěním LED pásku</h4>
                <p>
                    si volím, jak vysoký stupeň ochrany krytí IP má LED pásek mít. Když budete chtít LED pásek umístit ve skříni, za televizi, okolo skříněk nebo tam, kde pásek nepřijde ke styku s vodou vyberte „Umístění – Interiér“ neboli LED pásek s krytím IP 20. Pro prostory, kde LED pásek může přijít do kontaktu se stříkající vodou (např. koupelna či kuchyň), vyberte „Umístění – Vlhké prostředí“ neboli LED pásek s krytím IP 54. Tam, kde by LED pásek mohl být po dobu několika hodin ponořen ve vodě, je třeba vybrat „Umístění – Exteriér“ neboli stupeň ochrany krytí IP 68. Umístění LED pásků doporučujeme na teplovodivý a nehořlavý povrch.
                </p>
                <h4>Svítivostí</h4>
                <p>
                    LED pásku si volíte, do jaké míry Vám má LED pásek prostor osvětlovat. Když potřebujete pouze dekorativní osvětlení, vyberte „Svítivost – Slabá.“ Pokud potřebujete osvětlit například oblečení v šatní skříni, vyberte „Svítivost – Střední“. Pro pracovní plochy (např. kuchyňská linka) je dobré zvolit „Svítivost – Vysoká“. „Svítivost – Extra vysoká“ je vhodná pro místa, kde je LED pásek umístěn dále od pracovní plochy nebo požadujete plochu více osvítit. Upozorňujeme, že LED pásky jsou prvotně určené k dekorativnímu osvětlení a člověk by pod nimi neměl trávit většinu dne.
                </p>
                <h4>Barva</h4>
                <p>
                    neboli jakou barvou LED pásek svítí, je možné zvolit ze 7 možností - studeně bílá, teple bílá, červená, žlutá, modrá, zelená, RGB. Barva studeně bílá je podobná světlu ze zářivek, barva teple bílá světlu z klasických vláknových žárovek. Do domácnosti se proto doporučuje použití barvy teple bílé (lidské oko je na ní více zvyklé). Barva světla studeně bílá se zpravidla využívá k osvětlení vitrín či v obchodech. Barva RGB značí, že si s pomocí ovládání (sekce Ovládání) můžete vybrat, jakou barvou bude LED pásek svítit. Dále si můžete vybrat barvu modrou, žlutou, červenou či zelenou.
                </p>
                <p>
                    Když mám LED pásek vybraný a potřebuji kratší délku, jednoduše pásek ustřihnu na vyznačeném místě i pomocí klasických nůžek na papír. LED pásky se dají po určitých úsecích stříhat. Po jak velkých je uvedeno u každého LED pásku v parametru „Délka jednotlivých úseků“. Většinou se dají stříhat po 10; 5; 2,5 cm.
                </p>
                <h4>K LED páskům s krytím IP20 nabízíme tyto služby:</h4>
                <ul>
                    <li>napájení Vámi určené délky vodiče pro připojení napájecího zdroje dál od pásku za 250 Kč
                        bez DPH + 10 Kč bez DPH za 1 m vodiče</li>
                    <li>napájení konektoru ML-112.005.90.0 pro jednoduché připojení LED pásku k plastovému
                        napájecímu zdroji za 250 Kč bez DPH + 26,50 Kč bez DPH za konektor</li>
                    <li>napájení konektoru i určené délky vodiče pro připojení napájecího zdroje dál od pásku a
                        zároveň k připojení plastového napájecího zdroje za 300 Kč bez DPH + 10 Kč bez DPH za 1
                        metr vodiče + 26,50 Kč bez DPH za konektor</li>
                </ul>
            </div>
            <div class="col-xs-12 col-md-5 col-xl-3">
                <div class="product_action_sidebox nospace-left">
                    <div class="texts">
                        <h3 class="title">Akce</h3>
                        <p>
                            LED žárovka 10W, E27, 2700K, CRI 80, vyzař. úhel 270, sv. tok 840lm
                        </p>
                        <div class="price_buy">
                            <a [routerLink]="['/']" class="buy"></a>
                            <div class="prices">
                                <div class="old">4 999 Kč</div>
                                <div class="primary">3 999 Kč</div>
                                <div class="secondary">4 499 Kč bez DPH</div>
                            </div>
                        </div>
                    </div>
                    <a class="image">
                        <img src="http://placekitten.com/440/440" />
                    </a>

                </div>
            </div>
        </div>


    </div>
</div>
